# Referentie-architectuur: _Ketenprocessen vastleggen_

Binnen de referentie-architectuur worden zo veel mogelijk alle generieke ketenprocessen beschreven. Deze kunnen dan als referentie dienen voor solutions. Als alle uitgewerkte usecases binnen het programma op dezelfde manier ketenprocessen beschrijven en vastleggen, ontstaat een totaal beeld van alle ketenprocessen binnen het domein 'Informatiebeheer in de Openbare Ruimte' en dit kan dan dienen als (toekomstige) referentie-architectuur ketenprocessen. Binnen dit document wordt beschreven: 
* Welke ketenprocessen op hoofdlijnen in scope zijn;
* Met welke methode de ketenprocessen vastgelegd worden;
* Welke diepgang de procesvastlegging moet hebben;
* Hoe de ketenprocessen gepubliceerd worden.

## Startpunt ketenprocessen

Binnen het programma Essit is reeds een uitwerking gedaan voor de ketenprocessen binnen assetmanagement (op basis van de ISO55000). Deze dient als kapstok voor de uit te werken ketenprocesstappen binnen de usecases. De hoofdprocessen van het iAmPro procesmodel vormen het startpunt en uitgewerkte ketenprocessen worden geplaatst onder één of meerdere van deze hoofdprocessen.

Het is cruciaal dat de informatiebehoeften vanuit de (keten)werkprocessen duidelijk worden geïdentificeerd, met specifieke aandacht voor het uitwisselen van gegevens tussen ketenpartners. Voor elk asset en elke combinatie van assets ontstaan specifieke informatiebehoeften. Tegelijkertijd is het belangrijk om de beschrijving van de werkprocessen en informatiebehoeften algemeen genoeg te maken, zodat de uitkomsten kunnen dienen als referentiestandaard voor de hele sector. 

<a href="https://docs.crow.nl/procesmodel/processeniampro/">Dit levende document</a> geeft de inventarisatie van ketenprocessen en bijbehorende normen en informatiemodellen bij die ketenprocessen. Als een van de ketenprocessen wordt uitgewerkt binnen een use case voor CORE-BORius dan geldt deze inventarisatie als startpunt. 

## Vastlegging ketenprocessen
Voor het vastleggen van de processen binnen de referentiearchitectuur is voor de [[BPMN_2_0_2]] methodiek gekozen, de onderbouwing daarvan staat in <a href="https://docs.crow.nl/procesmodel/keuzeprocesmodel/">dit document</a>. BPMN (Business Process Model and Notation) is een gangbare methode voor procesmodellering die vaak wordt gebruikt in de industrie. BPMN is een gestandaardiseerde grafische notatie voor het modelleren van bedrijfsprocessen. Het biedt een uitgebreidere set symbolen en notaties dan flowcharts en kan gedetailleerdere informatie bevatten, zoals gebeurtenissen, gateways, pools en zwembanen. 

Qua diepgang voor notatie wordt voorgeschreven om op level 1 van de BPMN methodiek te blijven. Ofwel het ‘Descriptive’ niveau. Dit niveau zorgt voor een goed begrip van de gang van zaken. Er wordt alleen met de fundamentele BPMN-concepten zoals swim lanes, lanes, taken en subprocessen gewerkt. De complexiteit van flows en patronen van gebeurtenissen worden op dit niveau niet behandeld.

## Detailniveau ketenprocessen
Naast diepgang van notatie is er uiteraard ook diepgang van het proces zelf. Welke stappen er wel of niet vastgelegd moeten worden is erg afhankelijk van de context. Voor dit document gelden er twee vuistregels voor het maken van een processtap:
1. Zolang het een generiek (dus organisatie onafhankelijke) activiteit zou kunnen zijn;
2. Als er verschillende in- en/of outputs te beschrijven zijn;
3. Zolang de scope is: de uitwisseling van data in de keten. 

Het vastleggen van wie, welke data, wanneer zou moeten delen is ook onderdeel van het vastleggen van de ketenprocessen.


## Publicatie ketenprocessen
De documentatie van ketenprocessen kan worden het vastgelegd in een document (een BPMN diagram), maar dit is niet afdoende voor automatische verwerkingen. Omdat één van de doelen van deze referentie-architectuur het machine-to-machine uitwisselen van data is, wordt dat hier ook gehanteerd. Daarom wordt er binnen dit document beschreven hoe de processen ook als een dataset gepubliceerd moet worden. Het beheren van een proces als data en niet als document biedt de mogelijkheid om het overzichtelijk en transparant te doen, maar voor het ook te distribueren in verschillende vormen. LinkedData (RDF volgens de NEN2660-2), CSV en als PDF behoren zodoende tot de opties. Hiermee is duurzame toegang en transparantie geborgd en kunnen op allerlei (toekomstige) vragen worden ingespeeld. 

Om dit te kunnen doen is er een informatiemodel (lees: ontologie) nodig om de vastgelegde data naar te classificeren. Hiervoor is een simpele extensie van de NEN2660-2 gemaakt welke gehanteerd kan worden. Alle `bpmn:` klassen kunnen herkend worden vanuit het eerder genoemde ‘Descriptive’ niveau.

<pre>
nen2660:Event
    bpmn:Event
        bpmn:StartEvent
        bpmn:IntermediateEvent
        bpmn:EndEvent
nen2660:Activity
    bpmn:Activity
        bpmn:Task
        bpmn:SubProcess
        bpmn:CallActivity
rdfs:Property
    bpmn:Flow
        bpmn:SequenceFlow
        bpmn:MessageFlow
        bpmn:Association
        bpmn:DataAssociation
nen2660:InformationObject
    bpmn:Data
        bpmn:DataObject
        bpmn:DataObjectCollection
        bpmn:DataInput
        bpmn:DataInputCollection
        bpmn:DataOutput
        bpmn:DataOutputCollection
        bpmn:DataStore
bpmn:Lane
bpmn:Pool
</pre>

De NEN2660-2 schrijft publicatie in RDF voor. In dit document nemen we dat advies over. Alle onderdelen van de ketenprocessen uit de usecase zijn zodoende instanties van een van deze classen of properties.





