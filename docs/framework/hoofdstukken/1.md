# Inleiding

## Aanleiding en visie op DOOR 
In het DOOR-programma wordt de volgende ambitie nagestreefd:

_In 2030 beschikken Assetmanagers en hun  (keten)partners in de openbare ruimte en infrastructuur over een samenhangend stelsel objectstandaarden in de leefomgeving om de data over hun beheerde assets efficiënt op orde te houden en uit te wisselen._

Bovenstaande ambitie betekent dat alle vakdisciplines integraal met elkaar kunnen samenwerken een een gedeelde informatiebasis hebben voor alle beheerde assets en voor hun hele levenscyclus, zodat alle data over deze assets eenduidig en betekenisvol is geregistreerd, onderling semantisch gerelateerd en vindbaar en raadpleegbaar voor alle belanghebbenden.
Het IMBOR (Informatiemodel Beheer Openbare Ruimte) dekt in haar beschrijving veel van de assets in de openbare ruimte, maar niet alle. Het is daarom gewenst om meerdere informatiemodellen aan elkaar te relateren en ook uit te breiden waar er nog zaken ontbreken. 
Daar komt bij dat de informatiemodellen zoals IMBOR voornamelijk de registratie van het bestaan van de assets registreren voor de beheerder. Deze registratie doet onvoldoende recht aan de totale levenscyclus van de assets. Er is meer nodig om de informatiebehoefte in de hele levenscyclus te ondersteunen, zoals het bijhouden van de conditie van assets en reeds uitgevoerde maatregelen om de gewenste functionele en technische conditie van assets te waarborgen. 

### Scope en doelstellingen
Voor de doelstelling en scope van borius baseren we ons op onderstaand figuur, waarin doelstellingen en scope van borius met elkaar in verband zijn gebracht. De doelen 1,2 en 3  staan centraal voor borius.  
1. Beter samenhangende informatiemodellen voor alle beheerde assets in de Openbare Ruimte en Infrastructuur

_Meer samenhang in de informatiemodellen maakt het mogelijk om een integraal beeld van met elkaar samenhangende assets te krijgen. Dat is een randvoorwaarde voor integraal werken en het voorkomen van informatieverlies in de keten._

2. Op meer gestandaardiseerde manier data delen in de keten voor eenduidige interpretatie

_Een eenduidige set van data-deel-afspraken (gebaseerd op het DSGO) en -standaarden om te zorgen dat alle partijen in de voortbrengingsketen uitgaan van één waarheid over de assets, daar toegang toe hebben en mutaties tijdig vastleggen._

3. Beheer standaarden en werkwijzen voor informatieuitwisseling in de keten

_Alle ontwikkelingen worden geborgd door het bevorderen en verankeren van het gebruik en het zorgvuldig beheren van de ontwikkelde standaarden en werkwijzen._

De andere doelen zijn de verantwoordelijkheid van de organisaties zelf. (zie vlakken donkerblauw, oranje, geel en groen in de figuur):
* Het slim combineren van opgaven door integraal programmeren, efficiente uitvoering in alle fasen van de levenscyclus van assets met integrale werkprocessen; 
* Softwareleveranciers realiseren softwaretools en diensten, waarmee standaarden en werkwijzen implementeerbaar worden voor assetmanagers; 
* Adoptie en implementatie van werkwijzen en standaards door assetmanagers en dienstverleners in de bouw- en GWW-sector.

<figure id="figure">
  <img src="./hoofdstukken/media/scopeboriusprogramma.jpg" alt="Scope van het borius programma, met in het hart drie zaken: (1) informatiekundige standaarden: één taal, één begrip; (2)  objectinformatie delen: data-deel afspraken en standaarden. (3) Beheer van ontwikkelde standaarden en werkwijzen. Buiten scope van het programma, maar belangrijke voorwaarden voor succes zijn Intergaal programmeren en werkproces: integraal werken asset management" />
  <figcaption>Scope en doelen borius programma</figcaption>
</figure>


### Eén taal, één begrip
Het zou ideaal zijn als alle vakdisciplines één taal spreken die voor machines leesbaar en te verwerken is. Dit ideaalbeeld is echter een utopie. Met het borius programma wordt niet gestart vanuit een ‘green-field’. Voor diverse vakgebieden van de openbare ruimte zijn informatiemodellen ontwikkeld, deze hebben ieder een eigen perspectief en bestaansrecht. Deze integreren zou het voor eindgebruikers, die tot in elk detail een integraal beeld verwachten van de samenhangende assets, aan de ene kant makkelijk maken. Maar hiermee wordt tekort gedaan aan de verschillende doelstellingen waarvoor deze modellen ontwikkeld zijn en die betrekking heeft op de inhoud van de vakdiscipline.

De hier beschreven architectuuraanpak beoogd samenhang aan te brengen in de vakinhoudelijke informatiemodellen, zodat eindgebruikers een integraal beeld van assets in hun samenhang krijgen, zonder af te doen van de vakinhoud, die daarin beschreven is. 
Dat is mogelijk als de modellen beter ingericht worden, zodat ze makkelijker te combineren zijn. Hierdoor hoeven de onderliggende data en werkprocessen minimaal aangepast te worden, maar wordt het, op het moment dat het nodig is, mogelijk om een integraal beeld te presenteren.

Als we dus spreken over één taal en één begrip, dan wordt hier geen utopisch beeld van volledig geïntegreerde vakmodellen bedoeld, maar een zorgvuldig aangebrachte samenhang tussen vakmodellen die nodig is voor een integraal beeld van met elkaar samenhangende assets, zonder af te doen van de specifieke vakinhoud.

## Toepassen van de referentie-architectuur

De hier beschreven referentie-architectuur (RA) is, zoals de naam aangeeft een referentie voor de sector. Voor softwareleveranciers levert de RA een toekomstperspectief over de manier waarop assetmanagers en hun ketenpartners data wensen uit te wisselen. Voor assetmanagers levert de RA een toekomstbeeld dat bepalend is voor de inrichting van de eigen interne informatiehuishouding. 

De RA is zo opgesteld, dat hierin geen technologiekeuzes worden gemaakt, zodat de RA daarvan afhankelijk wordt. Dat maakt de RA toekomst vast en techniekonafhankelijk. Om de RA in de praktijk te beproeven, bijvoorbeeld via een usecase, ontwikkelen we een solution-architectuur (SA). In deze SA worden wel technologie keuzes gemaakt, zodat de werking in de praktijk bewezen en geëvalueerd kan worden.

Met de ontwikkeling van de RA staan we nu aan het begin. Dat wil zeggen: we hebben een aantal waardevolle onderdelen zoals IMBOR, GWSW, IMGeo NLCS die we graag willen uitbreiden met andere vakmodellen en waar nodig aan elkaar relateren. Deze doorontwikkeling vindt plaats o.b.v. concrete usecases uit de praktijk. Met de start van een usecase wordt er een uitwerking gezocht van een vraagstuk, waarin data over assets uitgewisseld wordt tussen ketenpartners. De RA levert hiervoor de uitgangspunten en kaders. Tijdens de uitwerking van de usecase worden er gegevensmodellen, mappings en onderlinge relaties toegevoegd om te komen tot een oplossing van het vraagstuk. Daarnaast wordt er geexperimenteerd hoe deze oplossing eruit kan zien in de praktijk. Daartoe worden ook technische keuzes gemaakt. Het geheel wordt uitgewerkt in een solutionarchitectuur uitgewerkt en beproefd in een experimenteeromgeving. Na de publieke consultatie van het resultaat wordt dit vervolgens weer (techniek-onafhankelijk) verwerkt in de referentiearchitectuur. In bijgaande figuur is dit proces schematisch weergegeven.
<figure id="figure">
  <img src="./hoofdstukken/media/werkwijze RA en SA.png" alt="iteratieve ontwikkeling van Referentie Architectuur en Solution Architectuur" />
  <figcaption>Werkwijze Referentie Architectuur en Solution Architectuur</figcaption>
</figure>

Waarom werken met een SA en een RA? Dat heeft een aantal voordelen:
* Alle spelers in de sector maken zelf technologiekeuzes om tot een oplossing voor de eigen praktijk te komen, die werkt en past in de context van hun huidige informatiehuishouding.
* Alle spelers kunnen wisselende snelheden aanhouden in het toepassen van nieuwe technologie. 

Daarnaast zijn er de volgende nadelen:
* Als speler A technologiekeuze X maakt, dan past dat niet zondermeer bij technologiekeuze Y van speler B. Om data uit te wisselen, kan het zijn dat er tussenoplossingen nodig zijn om te komen tot een succesvolle datauitwisseling, zonder handmatige tussenkomst.
* Wijzigingen in de referentiearchitectuur vragen om een vertaling naar de gekozen oplossingen. Voor dit onderhouden van de solutions in het veld is het noodzakelijk goede afspraken te maken over de volgorde en snelheid waarmee een wijziging wordt omgezet in een nieuwe versie van een bepaalde solution. Dit vraagt een nauwgezet releasebeleid in samenspraak met leveranciers van software.

## Werkwijze op basis van usecases
Integraal programmeren en integrale werkprocessen kennen gedetailleerde informatiebehoeften over assets. Door gebruik te maken van usecases kunnen de werkprocessen en specifieke informatiebehoeften expliciet gemaakt worden. De opgave is om deze in één taal, één begrip om te zetten, zodat er eenduidigheid ontstaat bij alle stakeholders. 

Anderzijds onderkennen we dat deze informatiebehoefte niet slechts bij 1 partij ontstaat. Binnen borius analyseren we het ketenproces en de behoefte tot het delen van de asstinformatie tussen de partijen in de keten. We modelleren deze ketenprocessen zodanig dat ze door de hele sector gebruikt kunnen worden. Op deze basis ontwerpen we data-deelafspraken die het mogelijk maken dat alle bevoegde stakeholders toegang hebben tot de asset data en daarmee gebruik maken van  de gegevens  die de assets in de werkelijkheid beschrijven. Zo ontstaat er ook één waarheid onder alle betrokken stakeholders. 

In de usecases worden dus de ontbrekende onderdelen gemodelleerd, maar ook in de praktijk werkend gemaakt in een experimenteeromgeving, zodat datgene wat bedacht wordt geïllustreerd kan worden en ervaren worden. Het wordt dus en solution in die situatie met een SA. Is het compleet, is het juist, is er niets vergeten, werkt het bij anderen ook zo? Zodra de uitkomst als positief wordt ervaren, wordt het resultaat (beschreven in een SA) techniek onafhankelijk opgenomen in de referentie-architectuur.

## Scope & doelgroep referentie-architectuur
De referentie-architectuur DOOR richt zich op de volgende scope: het informatiedomein van Assets in de openbare ruimte, die zich over drie assen laat beschrijven: 
* De levenscyclus van assets, omdat in elk werkproces van deze levenscyclus verschillende informatie over de asset wordt vastgelegd; 
* De informatiemanagement processen. Verstrekken gaat bijvoorbeeld over het ter beschikking stellen van data aan een ketenpartner;
* De afzonderlijke assets. 

Onderdelen uit dit domein zijn al gedekt door bestaande informatiemodellen. (IMBOR, GWSW, IMGeo, IMKL, NLCS). Deze worden uitgebreid of juist met elkaar verbonden via mappings.
De referentie-architectuur is bedoeld voor de sector als geheel (doelstelling):
* Zij geeft richting aan de sector voor het inrichten van hun informatievoorziening, zodat de betekenisvolle uitwisseling van informatie mogelijk wordt;
* Zij geeft richting aan standaardisatie-organisaties voor het in samenhang brengen van de verschillende domeinstandaarden 
* Zij geeft kaders en richtlijnen mee aan de technische uitwerking in projecten en usecases

De resultaten van usecases kunnen leiden tot aanvullingen op of wijzigingen van de referentie-architectuur. Geleidelijk wordt het domein van DOOR geheel ingevuld met ontwikkelde informatiemodellen, afspraken en standaarden.
De referentiearchitectuur is bedoeld voor gebruik door assetmanagers en hun ketenpartners voor de inrichting van hun eigen informatiehuishouding en het maken van afspraken over het delen van informatie in de keten. Daarnaast voor softwareleveranciers, om hun software in lijn met deze referentie te ontwikkelen voor de sector als geheel.
Om de in de usecases ontwikkelde producten af te kunnen wegen tegen een raamwerk worden in dit document de richtlijnen beschreven voor de volgende onderdelen:
1. Het modelleren en beschrijven van (keten)werkprocessen met een werkprocesstandaard;
2. Het modelleren van objecten met informatiekundige standaarden;
3. Het modelleren van het datadelen, op basis van 1 en 2.
4. Inventarisatie van de huidige uitwisselmomenten in de openbare ruimte en infrastructuur en de standaarden die daarvoor gebruikt worden.

## Uitgangspunten voor de referentie-architectuur
1. De referentie-architectuur gebruikt open standaarden, waarbij internationaal voorrang heeft op nationaal;
2. De referentie-architectuur leidt bij toepassing tot leveranciersonafhankelijke oplossingen;
3. De referentie-architectuur is datagericht, niet softwaregericht (FAIR, interoperabiliteit).
4. Uitgangspunt voor de referentie-architectuur is federatief datadelen. Data wordt op één plek beheerd en gepubliceerd en via het internet (semantic web) beschikbaar gesteld voor gebruik in de keten. 
5. De referentie-architectuur gaat uit van machine to machine uitwisseling van mutaties aan instantiedata. 
6. De referentie-architectuur werkt met het beste dat vandaag beschikbaar is: betaalbaar, betrouwbaar, schaalbaar en veerkrachtig. 
7. De referentie-architectuur wordt gedreven door en vanuit use cases (user centric), en zorgt tegelijkertijd voor samenhang van standaarden en het in samenhang kunnen beheren van objectinformatie. 


>ADVISEMENT
>TODO: Invoegen schema van de niveaus M0 en M1 leesbaar voor asset managers
